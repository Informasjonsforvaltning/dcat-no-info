= Omfang og avgrensing [[omfang]]

Spesifikasjonen er anbefalt brukt for å beskrive informasjonsmodeller. Den vil gjelde alle typer informasjonsmodeller _som beskrives med tanke på oppføring i en katalog eller «inventarliste» (intern eller ekstern)_. +

Denne spesifikasjonen, ModellDCAT-AP-NO, kan sees som en utvidelse av DCAT-AP-NO for å kunne beskrive informasjonsmodeller som ett av flere aspekter ved datasett/datatjenester.  Men informasjonsmodeller kan beskrives uavhengig av om man har tilknyttet datasett og/eller datatjenester.

Vi har i spesifikasjonen valgt å skille mellom det vi kaller «katalogdel» og «modelldel». Hensikten er å gjøre det enklere å forstå hvilke klasser og egenskaper som brukes for å beskrive metadata knyttet til katalogoppføringen av informasjonsmodellen, og hvilke klasser og egenskaper som brukes for å beskrive/vise selve informasjonsmodellen.
